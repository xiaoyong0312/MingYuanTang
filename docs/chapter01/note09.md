##贾捐之／罢珠厓对

### 缘起

贾捐之，字君房，贾谊之曾孙也。武帝时，立儋耳珠厓郡。其后二十余年，反者六次。昭帝五年，罢儋耳郡，并属珠厓。至宣帝、元帝时，珠厓反者又三次，帝欲大发军讨之，捐之以为不当击。帝使王商诘问之，捐之以书对。

###原文

臣幸得遭明盛之朝，蒙危言之策，无忌讳之患，敢昧死竭卷卷卷卷，犹拳拳，亦作惓惓。

臣闻尧舜圣之盛也，禹入圣域而不优。故孔子称尧曰“大哉”、《韶》曰“尽善”、禹曰“无间”。以三代之德，地方不过数千里，西被流沙，东渐于海朔、南暨，声教讫于四海。欲与声教则治之；不欲与者，不强治也。故君臣歌德，含气之物，各得其宜。武丁、成王，殷周之大仁也。然地东不过江黄，西不过氐羌，南不过蛮荆，北不过朔方，是以颂声并作，视听之类，咸乐其生。越裳氏重九译而献，此非兵革之所能致。及其衰也，南征不还；齐桓救其难，孔子定其文。以上言唐虞三代不务地广。

以至乎秦，兴兵远攻，贪外虚内，务欲广地，不虑其害。然地南不过闽越，北不过太原，而天下溃畔，祸卒在于二世之末。长城之歌，至今未绝。以上秦务广地而速亡。

赖圣汉初兴，为百姓请命，平定天下，至孝文皇帝闵中国未安，偃武行文，则断狱数百。民赋四十，丁男三年而一事本一年供役一次，因天下民多，故三年仅供一役也。事即役也。时有献千里马者，诏曰：“鸾旗在前，属车在后，吉行日五十里，师行日三十里，朕乘千里之马，独先安之？”于足还马与道里费，而下诏曰：“朕不受献也。其令四方，毋求来献”。当此之时，逸游之乐绝，奇丽之赂塞，郑卫之倡微矣！夫后宫盛色，则贤者隐处；佞人用事，则诤臣杜口。而文帝不行，故谥为孝文，庙称太宗。以上文帝与民休息，不务远略。

至孝武皇帝元狩六年，太仓之粟，红腐而不可食；都内之钱，贯朽而不可校。乃探平城之事平城，高祖被围之地，录冒顿以来，数为边害冒顿在汉初最强，武帝欲报祖宗之仇，故兴兵以伐匈奴。又兼用兵于西南北三边也。籍兵厉马，因富民以攘服之。西连诸国，至于安息；东过碣石，以玄菟、乐浪为郡；北却匈奴万里，更起营塞；制南海以为八郡，则天下断狱万数。民赋数百，造盐铁酒榷之利，以佐用度，犹不能足。当此之时，寇贼并起，军旅数发。父战死于前，子斗伤于后，女子乘亭鄣亭鄣，边塞屯宿之所。犹今城上之更栅也，孤儿号于道古文中五字句极少，此连用四句，声调悲壮，可歌可泣，老母、寡妇饮泣巷哭。遥设虚祭，想魂乎万里之外。淮南王盗写虎符，阴聘名士；关东公孙勇等诈为使者，是皆廓地泰大，征伐不休之故也。以上武帝好用兵，天下骚然。

今天下独有关东。关东大者，独有齐楚。民重久困，连年流离。离其城郭，相枕席于道路。人情莫亲父母，莫乐夫妇。至嫁妻卖子，法不能禁，义不能止，此社稷之变也。今陛下不忍悁悁之忿，欲驱士众，挤之大海之中珠厓隔海即今之琼州也，故曰挤之大海中，快心幽冥之地。非所以救助饥馑，保全元元也。《诗》云“蠢尔蛮荆，大邦为仇”，言圣人起则后服，中国衰则先畔，动为国家准，自古而患之久矣，何况乃复其南方万里之蛮乎？骆越之人，父子同川而浴，相习以鼻饮，与禽兽无异，本不足郡县置也。颛颛独居一海之中颛颛，与专专同，犹曰区区也，雾露气湿，多毒草虫蛇水上之害，人未见虏，战士自死。又非独珠匡有珠犀玳瑁也，弃之不足惜，不击不损威。其民譬犹鱼鳖，何足贪也？臣窃以往者羌军言之，暴师曾未一年，兵出不逾千里，费四十余万万，大司农钱尽乃以少府禁钱续之少府藏帝之私钱，故曰禁钱。夫一隅为不善，费尚如此，况于劳师远攻，亡士毋功乎？求之往古则不合，施之当今又不便，臣愚以为非冠带之国，禹贡所及，春秋所治，皆可，且无以为，愿遂弃珠厓，专用恤关东为忧。

### 点评

贾君房在当世有文名，故杨兴曰：“君房下笔，语言妙天下。”昔亡弟愍烈公温甫好“语言妙天下”五字，尤好读《罢珠厓对》。大抵西汉之文，气味深厚，音调铿锵，迥非后世可及。固由其措词之高，胎息之古，亦由其义理正大，有不可磨灭之质干也。如此篇及路温舒《尚德缓刑书》，非独文辞超然绝后，即说理亦与六经同风已。



