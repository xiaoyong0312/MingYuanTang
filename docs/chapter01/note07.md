##耿育／讼陈汤书

##缘起

前谷永上书，汤得免。罢，复起为从事中郎，后又得罪谪徙敦煌，耿育上此疏讼之。

##原文

延寿、汤为圣汉扬钩深致远之威，雪国家累年之耻，讨绝域不羁之君绝域之君，谓郅支单于也，击万里难制之虏，岂有比哉？先帝嘉之，仍下明诏仍下，谓频下诏也，宣著其功。改年垂历，传之无穷。应是南郡献白虎，边陲无警备。会先帝寝疾，然犹垂意不忘。数使尚书责问丞相，趣立其功。独丞相匡衡排而不予，封延寿、汤数百户。此功臣战士所以失望也。孝成皇帝承建业之基，乘征伐之威，兵革不动，国家无事。而大臣倾邪谗佞在朝，曾不深惟本末之难，以防未然之戒，欲专主威，排妒有功，使汤块然被冤拘囚，不能自明。卒以无罪，老弃敦煌，正当西域通道。令威名折冲之臣古人以冲车攻城，故能御侮者，谓之折冲，旋踵其身，复为郅支遗虏所笑，诚可悲也！至今奉使外蛮者，未尝不陈郅支之诛，以扬汉国之盛。夫援人之功以惧敌，弃人之身以快谗，岂不痛哉！且安不忘危，盛必虑衰，今国家素无文帝累年节俭富饶之畜，又元武帝荐延枭俊禽敌之臣荐延，谓臣下荐达，而帝延纳之也。枭俊，谓枭雄俊杰之材，独有一陈汤耳。假使异世不及陛下，尚望国家追录其功，封表其墓，以劝后进也。汤幸得身当圣世，功曾未久，反听邪臣，鞭逐斥远，使亡逃分窜，死无处所。远览之士，莫不计度。以为汤功累世不可及，而汤过人情所有。汤尚如此，虽复破绝筋骨，暴露形骸，犹复制于唇舌，为嫉妒之臣所系虏耳。此臣所以为国家尤戚戚也。



