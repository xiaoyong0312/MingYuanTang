##刘向／论甘延寿疏

### 缘起

汉元帝时，陈汤、甘延寿灭郅支单于，将论功封爵。匡衡、石显以为汤与延寿擅兴师矫制，不宜加封，刘向上此疏争之。

### 原文

郅支单于囚杀使者吏士以百数事，暴扬外国，伤威毁重，群臣皆闵焉。陛下赫然欲诛之，意未尝有忘。西域都护延寿、副校尉汤承圣旨，倚神灵，总百蛮之军，城郭之兵，犹持之也。城郭，西域有城郭之国也，出百死，入绝域，遂蹈康居康居，初臣服匈奴之国，而后构怨者，屠五重城，搴歙侯之旗歙侯，匈奴之贵将，斩郅支之首，悬旌万里之外，扬威昆山之西，扫谷吉之耻谷吉，汉使至匈奴被杀者，立昭明之功，万夷慑伏，莫不惧震！呼韩邪单于见郅支已诛呼韩邪单于，与郅支单于相仇，而先降汉者，且喜且惧，乡风慕义，稽首来宾，愿守北藩，累世称臣。立千载之功，建万世之安，群臣之勋莫大焉。

昔周大夫方叔、吉甫为宣王诛猃狁而百蛮从，其《诗》曰：“啴啴焞焞，如霆如雷；显允方叔，征伐猃狁，蛮荆来威。”《易》曰：“有嘉折首，获匪其丑。”言美诛首恶之人，而诸不顺者皆来从也。今延寿、汤所诛震，虽《易》之折首，《诗》之雷霆，不能及也。论大功者，不录小过；举大美者，不疵细瑕。司马法日：“军赏不逾月。”欲民速得为善之利也，盖急武功，重用人也。吉甫之归，周厚赐之。其《诗》曰；“吉甫宴喜，既多受祉；来归自镐，我行永久。”千里之镐，犹以为远，况万里之外，其勤至矣！延寿、汤既未获受祉之报，反屈捐命之功，久挫于刀笔之前捐命，谓捐弃躯命，犹今言拼命也。刀笔谓文吏也。非所以劝有德厉戎士也。

昔齐桓前有尊周之功，后有灭项之罪齐桓公于僖十七年灭项。君子以功覆过，而为之讳行事行事，谓近事，犹今称曰近日成案也。贰师将军李广利，捐五万之师，糜亿万之费，经四年之劳，而廑获骏马三十匹廑，与仅同。虽斩宛王毋鼓之首，犹不足以复费复费，谓偿其所费也，其私罪恶甚多。孝武以为万里征伐，不录其过，遂封拜两侯、三卿、二千石百有余人。今康居国强于大宛，郅支之号重于宛王，杀使者罪甚于留马，而延寿、汤不烦汉士，不费斗粮，比于二师功德百之。且常惠随欲击之乌孙常惠大破匈奴，实用乌孙全国五万之兵，常惠不过随护之耳，郑吉迎自来之日逐日逐王降汉，郑吉迎之，犹皆列土受爵。故言威武勤劳，则大于方叔、吉甫；列功复过，则优于齐桓、贰师；近事之功，则高于安远长罗常惠封长罗侯，郑吉封安远侯。而大功未著，小恶数布，臣窃痛之！宜以时解县通籍县，罪未竟也，犹今言案未了结也。解县，速结案而议封也。除过勿治，尊宠爵位，以劝有功。

### 点评

匈奴为汉患百余年，武帝用卫、霍诸大将，殚竭天下财货，兴师数十年，卒不能大创之。元帝之世，陈汤、甘延寿矫诏发西域诸国之兵，禽灭郅支单于，由是汉世迄无边患，实千古奇功。乃为匡衡、石显所阻，久不褒封。石显，宦官佞幸，本不足责；匡衡以宰相名儒，而亦嫉妒若此，殊不可解。厥后陈汤屡次获罪，谷永、耿育上疏救之。《汉书》并录三疏于《汤传》中，百世而下，读者犹为呜咽感叹。兹并录之，以备循省。俾知有功之臣，必战兢惕厉，以立于无过之地，而儒生处具瞻之地，尤不可不力持大体，铲除娼嫉私衷，以匡衡为鉴戒也。

