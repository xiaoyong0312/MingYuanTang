##谷永／救陈汤疏

### 缘起

自刘向上疏后，廷寿封蒙城侯，汤封关内侯。至成帝时，匡衡复奏汤前收康居财物，坐免官。又汤上书言康居侍子非王子也。按验实为王子。汤下狱当死，谷永上此疏救之。

###原文

臣闻楚有子玉得臣，文公为之仄席而坐；赵有廉颇、马服马服君，赵将赵奢也。强秦不敢窥兵井陉；近汉有郅都魏尚，匈奴不敢南向沙幕。由是言之，战克之将，国之爪牙，不可不重也。

盖君子闻鼓鼙之声，则思将率之臣。窃见关内侯陈汤，前使副西域都护，忿郅支之无道，闵王诛之不加，策虑幅亿忆，愤怒之貌，义勇奋发。卒兴师奔逝，横厉乌孙渡水曰历，横厉犹曰横行也，逾集都赖都赖，郅支城外之水名也，屠三重城，斩郅支首，报十年之逋诛，雪边吏之宿耻，威震百蛮，武畅西海。汉元以来，征伐方外之将，未尝有也。今汤坐言事非是，幽囚久系，历时不决。执宪之吏，欲致之大辟。昔白起为秦将，南拔郢都，北抗赵括，以纤介之过，赐死杜邮，秦民怜之，莫不陨涕。今汤亲秉钺，席卷喋血万里之外喋血，犹践血，谓足踏血而行也。其字应作蹀，不从口，荐功祖庙，告类上帝，介胄之士，靡不慕义。以言事为罪，无赫赫之恶。《周书》曰：“记人之功，忘人之过，宜为君者也。”夫犬马有劳于人，尚加帷盖之报，况国之功臣者哉？窃恐陛下忽于鼓鼙之声，不察《周书》之意，而忘帷盖之施。庸臣遇汤遇，待也。谓以庸臣之礼待遇汤也，卒从吏议，使百姓介然有秦民之恨介然，犹耿耿。非所以厉死难之臣也。



